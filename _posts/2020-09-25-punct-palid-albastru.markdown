---
layout: post
title:  "Punct Palid Albastru"
date:   2020-09-25 23:36:00 +0200
categories: books
comments: false
---

I've had some trouble finding a Romanian version of Carl Sagan's Pale Blue Dot. Despite being only a book excerpt, it is by far some of his most widely recognized work in popular science. Below is my best attempt (and work in progress) at translating it to Romanian:

<!--more-->

> Privește din nou acel punct. Acolo este aici. Acolo este acasă. Acolo ne aflăm. Pe el, fiecare om pe care-l iubești, pe care-l cunoști, de care ai auzit, fiecare om care a fost vreodată, și-a trăit viața. Însumarea bucuriilor și suferințelor noastre, mii de religii încrezătoare, ideologii, doctrine economice, fiecare vânător și culegător, fiecare erou și laș, fiecare creator și distrugător de civilizații, fiecare rege și țăran, fiecare tânăr cuplu îndragostit, fiecare mamă și tată, copil visător, inventator și explorator, fiecare profesor de morală, fiecare politician corupt, fiecare "superstar", fiecare "lider suprem", fiecare sfânt și păcătos din istoria speciei noastre a trăit aici - pe un fir de praf atârnat de o rază de soare.
>
>Pământul este o foarte mică scenă într-o vastă arenă cosmică. Gândește-te la râurile de sânge vărsate de toți generalii și împărații pentru ca, în glorie și triumf, ei să poată deveni stăpâni temporari asupra unei fracțiuni a acelui punct. Gândește-te la nenumăratele cruzimi comise de locuitorii unui colț al acestui pixel asupra altuia, cât de frecvente neînțelegerile lor, cât de nerăbdători în a se omorî, cât de pătimași în ura lor.
>
>Atitudinea, importanța noastră propriu imaginată, amăgeala unui rol privilegiat în Univers, toate sunt puse în cumpănă de acest punct palid de lumină. Planeta noastră este o pată singuratică în marele întuneric al cosmosului ce ne înconjoară. În această beznă, în imensitatea din jur, nu există niciun indiciu cum că ajutorul va veni din altă parte pentru a ne salva de noi înșine.
>
>Pământul este singura lume cunoscută capabilă să găzduiască viață. Nu există niciun alt loc, cel puțin în viitorul apropiat, spre care specia noastră ar putea migra. Să vizităm, da. A ne așeza, încă nu. Ne place sau nu, pentru moment rămânem pe Pământ.
>
>Se spune că astronomia este o experiență care întărește modestia și clădește caracterul. Nu există, poate, mai bună demonstrație a prostiei vanității umane decât această depărtată imagine a micii noastre lumi. Mie îmi evidențiază responsabilitatea noastră de a fi mai binevoitori unii cu ceilalți și de a păstra și prețui punctul palid albastru, singurul cămin pe care l-am cunoscut vreodată.

-- Carl Sagan, Punct Palid Albastru ("Pale Blue Dot"), 1994

![Pale Blue Dot - Earth as seen from Voyager I, 6 billion km away]({{site.url}}{{site.baseurl}}/assets/images/paledot.png){: .wide_img}

[Imaginea atașată](https://en.wikipedia.org/wiki/Pale_Blue_Dot) a fost transmisă de proba spațială Voyager I, îndreptată către Pământ la o distanța de aproximativ 6 miliarde de kilometri depărtare. Pe 14 Februarie, 1990, semnalul acestei imagini a călatorit cu viteza luminii timp de aproximativ 5 ore și 33 de minute pentru a ajunge de la Voyager la noi, pe Pământ.
